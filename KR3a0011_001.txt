# -*- mode: mandoku-view; -*-
#+TITLE: 申鑒
#+DATE: 2015-09-11 03:50:42.824194
#+PROPERTY: ID KR3a0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB03n0112-001申鑒-卷第一.
<pb:KR3a0011_SBCK_001-1a>¶
申鑒卷第一¶
　　　　　　吳　郡　黃　省曾　注¶
政體第一¶
夫道之本仁義而已矣五典以經之羣籍以¶
緯之詠之歌之弦之舞之前鑒既明後復申¶
之故古之聖王其於仁義也申重而已篤序¶
無彊謂之申鑒聖漢統天惟宗時亮其功格¶
宇宙粤有虎臣亂政(虎臣漢興輔弼之臣所/與共成天功者亂治也)¶
(治亂謂之亂猶治汙謂之汙/也書泰誓曰予有亂臣十人)時亦惟荒圯湮¶
<pb:KR3a0011_SBCK_001-1b>¶
(治荒/曰荒)兹洪軌儀鑒于三代之典王允迪厥徳¶
(迪蹈/也)功業有尚天道在爾惟帝茂止(古茂/通用勉)¶
(也)陟降膚止萬國康止允出兹斯行遠矣立¶
天之道曰隂與陽立地之道曰柔與剛立人¶
之道曰仁與義(此引易繫辭文以見人道惟/在仁義為政者當申重之也)¶
隂陽以統其精氣(所謂在/天成象)剛柔以品其羣形¶
(所謂在/地成形)仁義以經其事業是為道也(此三才/之道所)¶
(以立/也)故凡政之大經法教而已教者陽之化¶
也(教者徳/禮之謂)法者隂之符也(法者政/𠛬之謂)仁也者慈¶
<pb:KR3a0011_SBCK_001-2a>¶
此者也義也者冝此者也禮也者履此者也¶
信也者守此者也智也者知此者也是故好¶
惡以章之喜怒以涖之哀樂以恤之若乃二¶
端不愆(二端者教/與法也)五德不離(五德者仁義/禮智信也)六¶
節不悖(六節者好惡/喜怒哀樂也)則三才允序五事交備¶
(洪範次二曰敬用五事一曰貌二曰言三曰/視四曰聰五曰思恭從明聰睿所謂交備也)¶
百工惟釐庶績咸熈(堯典曰允釐百工庶績/咸熈注曰工官釐治庶)¶
(衆績功咸/皆熈廣也)天作道皇作極(洪範次五曰建用/皇極又曰惟皇作)¶
(極極/中也)臣作輔民作基(輔助也弼也基址也謂/臣工恊棐民心鞏固也)¶
<pb:KR3a0011_SBCK_001-2b>¶
惟先喆(古哲喆通用賔/戲曰聖喆之治)王之政一曰承天二¶
曰正身三曰任賢四曰恤民五曰明制六曰¶
立業承天惟允正身惟常任賢惟固恤民惟¶
勤明制惟典立業惟敦是謂政體也致治(按/漢)¶
(書作/政字)之術先屏四患乃崇五政一曰偽二曰¶
私三曰放四曰奢偽亂俗私壞法放越&KR0100;奢¶
敗制四者不除則政末由行矣(按漢書矣/下有夫字)俗¶
亂則道荒雖天地不得保其性矣(所謂天生/烝民其命)¶
(匪諶靡不有初/鮮克有終者也)法壊則世傾雖人主不得守¶
<pb:KR3a0011_SBCK_001-3a>¶
其度矣軌越則禮亡雖聖人不得全其道矣¶
制敗則欲肆雖四表不能充其求矣是謂四¶
患(此偽私放奢所以為患而當先屏也按當/時如董卓鳴鐘鼓如洛以逐君側之惡為)¶
(名而實有異志後則劫帝長安欲事成雄據/天下偽莫有甚焉者卓以嚴刑脅衆睚眦之)¶
(隙必報故當時法令苛刻愛憎淫刑更相被/誣寃死私莫有甚焉者卓至西京乘青蓋金)¶
(華車𤓰畫兩轓放莫有甚焉者卓築郿塢髙/與長安城埒積穀為三十年儲珠玉錦綺奇)¶
(玩雜物皆山崇阜積奢莫有甚焉者繼而傕/汜擅政曹操柄國率田一軌海内成風故悦)¶
(以為/言)興農桑以養其生(按漢書/作性字)審好惡以正¶
其俗宣文教以章其化立武備以秉其威明¶
<pb:KR3a0011_SBCK_001-3b>¶
賞罰以統其法是謂五政民不畏死不可懼¶
以罪(老子曰民不畏死/柰何以死懼之)民不樂生不可觀(按/漢)¶
(書作/勸字)以善雖使卨布五教咎繇作士政不行¶
焉(無死之畏法何由施/無生之樂教何由立)故在上者先豐民財¶
以定其志帝耕籍田后桑蠶宫(月令孟春之/月乃擇元辰)¶
(天子親載耒耜措之于參保介之御間帥三/公九卿諸侯大夫躬耕帝籍天子三推三公)¶
(五推卿諸侯九推又季春之日后妃齋戒親/東鄉躬桑祭義曰天子為籍千畝冕而朱紘)¶
(躬秉耒諸侯為籍百畝冕而青絃躬秉耒以/事天地山川社稷先古以為醴酪齊盛於是)¶
(乎取之敬之至也又古者天子諸侯必有公/桑蠶室近川而為之築宫仞有三尺&KR0068;牆而)¶
<pb:KR3a0011_SBCK_001-4a>¶
(外閉之及大昕之朝君皮弁素積卜三官之/夫人世婦之吉者使入𧖟於𧖟室奉種浴于)¶
(川桑于公桑風戾以食之至漢文帝常詔開/籍田而漢制皇后亦帥公卿諸侯夫人蠶此)¶
(所謂興/農桑也)國無逰民野無荒業財不虛(按漢書/作賈字)¶
用力不妄加以周民事是謂養生(此政之當/崇者一也)¶
君子之所以動天地應神明正萬物而成王¶
治(按漢書/作化字)者必本乎真實而已故在上者審¶
則儀道以定好惡(按漢書作審/定好醜焉)善惡要於(一作/乎)¶
功罪毁譽效於凖驗聽言責事舉名察實(功/罪)¶
(凖驗事實/之謂也)無或詐偽以蕩衆心故事無不覈¶
<pb:KR3a0011_SBCK_001-4b>¶
物無不切(按漢書/作功字)善無不顯(功得其/跡也)惡無不¶
彰(罪得其/情也)俗無姦怪民無淫風(淫過無節也/伊訓曰敢有)¶
(殉于貨色恒干/遊畋時謂淫風)百姓上下睹利害之存乎已¶
也故肅恭其心慎&KR0113;其行内不忒(按漢書/作回字)惑¶
外無異望慮其暏去徼倖無罪過不憂懼請¶
謁無所聽(一作/行)財賂無所用則民志平矣是¶
謂正俗(此政之當/崇者二也)君子以情用小人以刑用¶
(俗本誤/作形)榮辱者賞罰之精華也故禮教榮辱¶
以加君子化其情也桎梏鞭扑以加小人治¶
<pb:KR3a0011_SBCK_001-5a>¶
(按漢書/作化字)其刑也(在手曰梏在足曰桎重者鞭/以治之輕者扑以撻之扑榎)¶
(楚也周禮掌囚凡囚者上罪梏拲而桎中罪/桎梏下罪梏滌狼氏誓大夫曰敢不𨵿鞭五)¶
(百虞典曰鞭作/官刑扑作教刑)君子不犯辱況於𠛬乎(刑不/能以)¶
(逮君/子)小人不忌𠛬況於辱乎(辱不足以/治小人)若夫¶
中人之倫則刑禮兼焉教化之廢推中人而¶
墜於小人之域教化之行引中人而納於君¶
子之塗(塗路/也)是謂章化(此政之當/崇者三也)小人之情¶
緩則驕驕則恣恣則急急則怨怨則畔危則¶
謀亂安則思欲非威强無以懲之故在上者¶
<pb:KR3a0011_SBCK_001-5b>¶
必有武備以戒不虞(易曰君子以除/戎器戒不虞)以遏宼¶
虐(詩民勞曰式遏寇/虐俗本誤作虞)安居則寄之内政(國語/桓公)¶
(曰國安矣吾欲從事於諸侯其可乎管子對/曰未可君若正卒伍修甲兵則大國亦將正)¶
(卒伍修甲兵則難以速得志矣君有攻伐之/器小國諸侯有守禦之備則難以速得志矣)¶
(君若欲速得志於天下諸侯則事可以隱令/可以寄政桓公曰為之若何管子曰作内政)¶
(而寄軍令焉韋昭解曰内政國政也因/治政以寄軍令若有征伐鄰國不知也)有事¶
則用之軍旅是謂秉威(此政之當/崇者四也)賞罰政之¶
柄也明賞必罰審信慎令賞以勸善罰以懲¶
惡人主不妄賞非徒愛其財也賞妄行則善¶
<pb:KR3a0011_SBCK_001-6a>¶
不勸矣不妄罰非徒慎其刑(按漢書作/矜其人)也罰¶
妄行則惡不懲矣賞不勸謂之止善(賞及淫/人則善)¶
(無所勸而為/善者止矣)罰不懲謂之縱惡(罰及吉人則/惡無所懲而)¶
(為惡者/縱矣)在上者能不止下為善不縱下為惡¶
則國治矣(按漢書作/國法立矣)是謂統法(此政之當/崇者五也)四¶
患既蠲五政既(按漢書/作又字)立行之以誠守之以¶
固簡而不怠䟽而不失(老子曰天網恢/恢踈而不失)無為¶
為之使自施之無事事之使自交之(老子曰/為無為)¶
(事無/事)不肅而治(按漢書此下有/不嚴而化一句)垂拱揖遜(按/漢)¶
<pb:KR3a0011_SBCK_001-6b>¶
(書作/讓字)而海内平矣是謂為政之方也¶
惟　六則以立道經一曰中二曰和三曰正¶
四曰公五曰誠六曰通以天道作中以地道¶
作和以仁德作正以事物作公以身極作誠¶
以變數作通(易傳曰通其變/又曰變則通)是謂道實¶
惟恤十難以任賢能(周禮注賢謂有徳行/者能謂有道藝者)一¶
曰不知二曰不進(有知而不/能進者)三曰不任(有進/而不)¶
(能任/者)四曰不終(有任而不/能終者)五曰以小怨棄大¶
德六曰以小過黜大功七曰以小失掩大美¶
<pb:KR3a0011_SBCK_001-7a>¶
八曰以姧訐傷忠正九曰以邪說亂正度十¶
曰以䜛嫉廢賢能(賢能所以不進不任不終/者不過以小怨小過小失)¶
(姧訐邪説䜛嫉數端妨之/而已故歷言之以足十難)是謂十難十難不¶
除則賢臣不用用臣不賢則國非其國也¶
惟察九風以定國常一曰治二曰衰三曰弱¶
四曰乖五曰亂六曰荒七曰叛八曰危九曰¶
亡君臣親而有禮百僚(僚官也書臯陶/謨曰百僚師師)和而¶
不同讓而不爭勤而不怨無事惟職是司(皆/言)¶
(百/僚)此治國之風也(如唐虞三代盛時/所謂治國之風)禮俗不¶
<pb:KR3a0011_SBCK_001-7b>¶
一(教化不治/不能大同)位職不重小臣䜛嫉庶人作議¶
(論語曰天下有/道則庶人不議)此衰國之風也君好讓(一作/嫌)¶
臣好逸士好遊民好流(萬民離散不安其/居如水之流也)此¶
弱國之風也君臣爭名朝廷爭功士大夫爭¶
名庶人爭利此乖國之風也上多欲下多端¶
法不定政多門(不統/于)此亂國之風也以侈為¶
愽以㐾為髙以濫為通遵禮謂之劬守法謂¶
之固(以遵禮者為勞苦/以守法者為執滯)此荒國之風也以苛¶
為密(苛謂法/令煩細)以利為公以割下為能以附上¶
<pb:KR3a0011_SBCK_001-8a>¶
爲忠此叛國之風也上下相䟽內外相蒙(互/相)¶
(欺/蔽)小臣爭寵大臣爭權(當時如進讓相謀氾/傕相𨷖皆爭權之𩔖)¶
此危國之風也上不訪下不諫(君無咨詢/臣無納忠)婦¶
言用(政由/房闥)私政行此亡國之風也故上必察¶
乎國風也¶
惟愼庶獄以昭人情天地之大德曰生(易繋/辭文)¶
萬物之大極曰死(洪範六極一/曰凶短折)死者不可以¶
生刑者不可以復(漢文帝十三年齊大倉令/淳寸公有罪當刑其少女)¶
(緹縈上書謂死者不可復生刑者不/可復屬雖欲改過自新其道無繇也)故先王¶
<pb:KR3a0011_SBCK_001-8b>¶
之刑也官師以成之(周禮鄉士遂士縣士方/士各職聽于朝司寇聽)¶
(之斷其獄弊其訟于朝羣士司刑皆在各麗/其法以議獄訟獄訟成士師受中所謂官師)¶
(以成/之也)棘槐以斷之(周禮朝士掌建&KR0022;外朝之/法左九棘孤&KR0056;大夫位焉)¶
(羣士在其後右九棘公侯伯子男位焉羣吏/在其後面三槐三公位焉州長衆庶在其後)¶
(左嘉石平罷民焉右肺石達窮民焉又王制/曰成獄辭史以獄成告寸正正聽之正以獄)¶
(成告于大司寇大司寇聽之棘木之下大司/寇以獄之成告於王王命三公參聽之三公)¶
(以獄之成告于王王三宥然/後制刑所謂棘槐以斷之也)情訊以寛之(周/禮)¶
(司刺掌三刺三宥三赦之法以賛司寇聽獄/訟壹刺曰訊羣臣再刺曰訊羣吏三刺曰訊)¶
(萬民壹宥曰不識再宥曰過失三宥曰遺忘/壹赦曰幼弱再赦曰老耄三赦曰憃愚以此)¶
<pb:KR3a0011_SBCK_001-9a>¶
(三法者求民情斷民中而施上服下服/之罪然後刑殺所謂情訊以寛之也)朝市¶
以共之(周禮掌囚及刑殺告𠛬于王奉而適/朝士加明梏以適市而刑殺之所謂)¶
(朝市以/共之也)矜哀以恤之刑斯斷樂不舉(施刑之/日則弛)¶
(縣)慎之至也刑哉刑哉其慎矣夫¶
惟稽五赦以綏民中一曰原心(心可/矜也)二曰明¶
德(德可/釋也)三曰勸功(功可/凖也)四曰襃化(化所/關也)五曰¶
權計(權時之冝/非常典也)凡先王之攸赦必是族也非¶
是族焉𠛬兹無赦(族類也即祭法非此/族也不在祀典之族)¶
天子有四時朝以聽政晝以訪問夕以&KR0113;令¶
<pb:KR3a0011_SBCK_001-9b>¶
# SB1_0336-033.png
# page missing
<pb:KR3a0011_SBCK_001-9b>¶
四表定矣(身&KR0113;家齊而左右㒺非正人則内/正立矣四表四外猶言四方也四)¶
(方定則國治/天下平矣)¶
問通於道者其守約(孟子曰守約而/施博者善道也)有一言¶
而可常行者恕也(論語子貢問有一言而可/以終身行之者乎子曰其)¶
(恕/乎)有一行而可常履者正也恕者仁之術也¶
(孟子曰强恕而/行求仁莫近焉)正者義之要也至哉此謂道¶
根萬化存焉爾(仁義而天下/之理得矣)是謂不思而得¶
不為而成執之胷心之間而功覆天下也(守/約)¶
(施/博)¶
<pb:KR3a0011_SBCK_001-10a>¶
自天子達於庶人好惡哀樂其&KR0113;一也豐約¶
勞佚各有其制(言上下情無不同其貴豐/而逸賤約而勞者分殊爾)上¶
足以備禮下足以備樂夫是謂大道天下國¶
家一體也君為元首臣為股肱(書曰元首明/哉股肱良哉)¶
民為手足(元首股肱手/足言一體)下有憂民則上不盡¶
樂下有饑民則上不備膳下有寒民則上不¶
具服徒跣而垂旒非禮也(下民憂而上盡樂/下民饑而上備膳)¶
(下民寒而上具服/所謂徒跣而垂旒)故足寒傷心民寒傷國¶
問君以至美之道道民民以至美之物養君¶
<pb:KR3a0011_SBCK_001-10b>¶
(美道五典之類/美物五穀之類)君降其惠民升其功此無徃¶
不復相報之義也故太平備物非極欲也物¶
損禮闕(年凶/眚禮)非謙約也其數云爾¶
問人主有公賦無私求有公用無私費有公¶
役無私使有公賜無私惠有公怒無私怨私¶
求則下煩而無度是謂傷淸私費(費出/無經)則官¶
耗(府庫/空虚)而無限是謂傷制私使則民撓擾而¶
無節是謂傷義(義謂使/民之義)私惠則下虛望而無¶
凖是謂傷正(正謂賜/予之正)私怨則下疑懼而不安¶
<pb:KR3a0011_SBCK_001-11a>¶
是謂傷德¶
問善治民者治其性也或曰冶金而流去火¶
則剛激水而升舍之則降惡(平/聲)乎治曰不去¶
其火則常流激而不止則常升(金流水升/喻民治也)故¶
大冶之爐可使無剛(説文曰冶消也又爐鑄/謂之冶尸子曰蚩尤造)¶
(九冶又鑄/匠曰冶)踊水之機可使無降(莊子子貢謂/漢隂丈人曰)¶
(有械於此一日浸百畦用力甚寡而見功多/夫子不欲乎為圃者仰而視之曰柰何曰鑿)¶
(木為機後重前輕挈水若抽數如泆/湯其名曰橰悦所謂機蓋是類也)善立教¶
者若兹則終身治矣故凡器可使與顔冉同¶
<pb:KR3a0011_SBCK_001-11b>¶
趨(凡常也善立教/者愚可使賢)投百金於前白刃加其身¶
雖巨跖弗敢掇也(利在前刑在後則畏而止/矣巨跖莊子栁下季之弟)¶
(名曰盜跖從卒九千人横行天下侵暴/諸侯穴室樞户驅人牛馬取人婦女)善立¶
法者若兹則終身不掇矣故跖可使與伯夷¶
同功(善立法者/貪可使廉)¶
問民由水也濟大川者太上乘舟其次泅(泅/浮)¶
(行水/上也)泅者勞而危乘舟者逸而安虛入水(既/不)¶
(乘舟又不能泅/所謂虛入水也)則必溺矢以知能治民者泅¶
也以道德治民者舟也縱民之情謂之亂絶¶
<pb:KR3a0011_SBCK_001-12a>¶
民之情謂之荒(上無道徳次無智/能所謂亂與荒也)曰然則如¶
之何曰為之限使勿越也(不縱不絶為之界/限使不得逾分)¶
為之地亦勿越故水可使不濫不可使無流¶
(猶民可使不越不/可使無情欲也)善禁者先禁其身而後人¶
不善禁者先禁人而後身善禁之至於不禁¶
(上既正則民/不禁自正)令亦如之若乃肆情於身而繩¶
欲於衆行詐於官而矜實於民求已之所有¶
餘奪下之所不足捨已之所易責人之所難¶
怨之本也(凡此皆所謂先禁人而後身者/不惟不能禁人而民怨集矣)謂¶
<pb:KR3a0011_SBCK_001-12b>¶
理之源斯絕矣(先禁其身者/理之源也)自上御下猶夫¶
釣者焉隱於手(按手下當/有而字)應於鈎則可以得¶
魚自近御遠猶夫御馬焉和於手而調於銜¶
(馬口/勒也)則可以使馬故至道之要不於身非道¶
也暏孺子之驅雞也而見御民之方孺子驅¶
雞者急則驚緩則滯(急急驅之緩緩驅之皆/非所以驅雞也悅之取)¶
(喻卽其所謂小人之情緩則/驕驕則恣急則怨怨則畔爾)方其北也遽要¶
之則折而過南方其南也遽要之則折而過¶
北迫則飛疎則放(過南過北飛放者/皆不循路入門也)志閑則¶
<pb:KR3a0011_SBCK_001-13a>¶
比之(比近也竢雞志閑/然後近之則不驚)流緩而不安則食之¶
(食之則/不滯)不驅之驅驅之至者也(比之食之不/驅之驅也)¶
志安則循路而入門¶
太上不空市其次不偷竊其次不掠奪上以¶
功惠綏民下以財力奉上(即悦所謂君降/其惠民升其功)是¶
以上下相與空市則民不與民不與則為巧¶
詐而取之謂之偷竊偷竊則民備之備之而¶
不得(不得巧詐/而取也)則暴迫而取之謂之掠奪民¶
必交爭則禍亂矣¶
<pb:KR3a0011_SBCK_001-13b>¶
或曰聖王以天下為樂曰否聖王以天下為¶
憂(如帝堯存心天下加志窮民一民饑曰我/饑之一民寒曰我寒之一民有罪曰我䧟)¶
(之是/已)天下以聖王為樂(如帝堯之世天下大/和耕田鑿井歌於擊)¶
(壤立我烝民謡/於康衢是已)凡主以天下為樂(如履癸傾/宫瑶臺肉)¶
(山脯林酒池糟堤/以為樂者是已)天下以凡主為憂(如夏邑/民曰時)¶
(日曷喪予及/汝偕亡是已)聖王屈巳以申天下之樂(屈已/而憂)¶
凡主申巳以屈天下之憂(申巳/而樂)申天下之樂¶
故樂亦報之(民樂則聖王/必享其樂)屈天下之憂故憂¶
亦及之(民憂則凡主/必至於憂)天下之道也¶
<pb:KR3a0011_SBCK_001-14a>¶
治世所貴乎位者三一曰逹道於天下二曰¶
達恵於民三曰達德於身(道非位不行惠非/位不降德非位不)¶
(顯治世之所/貴者此也)衰世所貴乎位者三一曰以貴¶
髙人二曰以富奉身三曰以報肆心(勢非位/不隆欲)¶
(非位不厭讎非位不報/衰世之所貴者此也)治世之位真位也衰¶
世之位則生災矣苟高人則必損之災也苟¶
奉身則必遺之災也苟肆心則必否之災也¶
治世之臣所貴乎順者三一曰心順二曰職¶
順三曰道順(此下疑脱衰世之臣所貴乎順/者三一曰體順二曰亂順三曰)¶
<pb:KR3a0011_SBCK_001-14b>¶
(事順二/十二字)治世之順真順也衰世之順生逆也¶
(當作則/生逆矣)體苟順則逆節(逆節則心/不順矣)亂苟順則¶
逆忠(逆忠則職/不順矣)事苟順則逆道(逆道則道/不順矣)高¶
下失序則位輕班級不固則位輕(漢爵有/二十級)禄¶
薄卑寵則位輕官職屢改則位輕遷轉煩瀆¶
則位輕黜陟不明則位輕(黜退降也陟升進/也舜典曰三載考)¶
(績三考黜/陟幽明)待臣不以禮則位輕夫位輕而政¶
重者未之有也聖人之大寳曰位(易繫/辭文)輕則¶
喪吾寳也¶
<pb:KR3a0011_SBCK_001-15a>¶
好惡之不行其俗尚矣嘉守節而輕狹陋疾¶
威福而尊權右賤求欲而崇克濟貴求己而¶
榮華譽萬物類是已夫心與言言與事參相¶
應也好惡毀譽賞罰參相福也六者有失(六/者)¶
(謂好惡毀譽賞罰有失謂不能/詢事考言占外知内而謬施之)則實亂矣守¶
實者益榮求已者益達處幽者益明然後民¶
知本也¶
申鑒卷第一¶
